---
layout: post
title: داستان کشف تایم‌زون
pdate: 1397-10-2
author: amir
tags: timezone tz timestamp تایمزون گرینویچ
---

یک روز سرد پاییزی در ساعت پنج عصر، یک سری جوجه دانشمند بیکار که مشغول یادداشت کردن تغییرات روز و شب بودن به یه نکته عجیب برخوردن. این سوال واسشون پیش اومده بود که چرا تا همین شش ماه پیش ساعت پنج عصر هوا آفتابی بود و خورشید تو آسمون بود، ولی الان خورشید رفته پشت کوه و هوا تاریکه؟

بعد از اینکه این مورد رو با دانشمند بزرگ زمانه‌شون در میون گذاشتن، دانشمند بزرگ تمام شاگردها رو از اتاقش به بیرون پرت کرد و به دیوار خیره شد. داشت به این فکر می‌کرد که کشف قبلیش که سعی داشت این مشکل رو حل کنه، چرا کار نمی‌کنه؟ رفت دفترچه کشفیات خودش رو باز کرد و شروع کرد به خوندن داستان کشف قبلیش که همون کشف Timezone بود:

> طی تماس اسکایپی که با خاله‌ام در برلین داشته‌م متوجه شدم اینجا هوا تاریک است و آنجا هنوز هوا تاریک نشده و خورشید در آسمانشان است. منطقی هم هست، کره زمین گرد است و می‌چرخد و خورشید آن طرف‌تر ثابت ایستاده. خب اگر این طرف زمین آفتاب وسط آسمان باشد، آن طرف دیگر باید نصفه شب باشد دیگر. ولی آیا منطقی است که تعریف ما از ساعت متفاوت باشد؟ من یک عمر در اینجا به شاگردانم دستور داده‌ام که ساعت شش صبح بیدار شوند و برای من نان سنگک تازه بخرند، اما اگر با یکی از این کودن‌ها به آنجا برویم ساعت شش هوا مثل سگ تاریک است و هنوز نانوایی‌ها باز نکرده‌اند. نمی‌شود که هر بار به جایی می‌رویم ساعت کاری‌مان به هم بخورد.

وزن خود را از باسن چپش به باسن راست انداخت و ادامه داد:

> برای حل این موضوع به راه‌حلی رسیدم که می‌تواند این مشکل را حل کند. این که آن وسط کره زمین که اسمش گرینویچ است و همیشه ساعت دوازده ظهر هوا روشن و دوازده شب هوا تاریک است را ساعت مبدا کره زمین در نظر بگیریم و ما که اینور با فاصله از مبدا قرار داریم، ساعت روزمره‌مان را با یک فاصله ثابت از آن ساعت مبدا در نظر بگیریم. خاله‌ام در آلمان هم همین وضعیت، منتها یک فاصله زمانی متفاوت. اینطوری این کودن‌ها هر قبرستانی که بروند باز هم باید ساعت شش صبح بیدار شوند و بروند نان سنگک تازه بخرند. با کمک خط‌کش و یک کره زمین پلاستیکی و یک ساعت مچی، اکنون به دستاورد بزرگی رسیده‌ام. لیستی که فاصله‌زمانی یا همان تایم‌زون کشورهای مختلف کره زمین در آن محاسبه شده و باعث می‌شود همه جای دنیا ساعت شش صبح نانوایی‌ها باز باشند. حال این لیست را به یکی از این کودن‌ها می‌دهم تا در اینترنت آپلود کند و لینک آن را به اشتراک بذارد: 
[https://www.timeanddate.com/time/map](https://www.timeanddate.com/time/map)

کمی خود را خواراند و دوباره به فکر فرو رفت. چه می‌شود اگر ما هر شش ماه یک‌بار بیاییم ساعت را بکشیم جلو تا دوباره ساعت نانوایی‌ها به هم نخورد و دوباره بعد از شش ماه بکشانیمش سر جایش؟ فکر خیلی خوبی بود. باعث می‌شد به هم خوردن ساعت کاری نانوایی‌ها و ساعت روز و شب در دنیا به حداقل برسه و حتی از اینی که الان هم هست بهتر بشه. بعد یکی از شاگردها رو صدا کرد و بهش گفت یه نامه بنویسه و این قضیه رو توش توضیح بده، بعد بره تو تمام نقاط دنیا پخش کنه. بعد از اون کشف بزرگ، سالها تمام مردم دنیا تا امروز در خوبی و خوشی زندگی کردند.

در سال فلان، درست سال قبل از فوت این دانشمند بزرگ مراسم تجلیلی از او در یکی از تالارهای بزرگ کشور برگزار شد. در مراسم پس از معرفی و تجلیل او یک جلسه پرسش و پاسخ برگزار شد. اون بخاطر کهولت سن سه گوشه نشسته بود و حضار توی سالن سوال‌های خودشون رو از شاگردهای استاد می‌پرسیدن. یکی از حضار پرسید:

> ما به تازگی یک اپلیکیشن خدمات پرداخت موبایلی نوشته‌ایم و در آن اطلاعات پرداخت‌های مشتریانمان را سیو می‌کنیم. این اطلاعات شامل یک سری چیزها به همراه تاریخ و زمان تراکنش آنها است. ما خیلی نکته‌سنج بودیم و از ساعت گرینویچ بجای ساعت محلی استفاده کردیم تا مشکل فاصله زمانی نداشته باشیم، اما اگر به پاییز برسیم و ساعت‌ها تکان بخورند، باید ساعت‌های قبلی را آپدیت کنیم؟ ما می‌خواهیم بتوانیم به اطلاعات قبلی اعتماد کنیم...

دانشمند بزرگ که انگار عرق سرد از پیشانی‌اش می‌ریخت و رنگش پریده بود، رو به آن شاگردش که نامه عقب جلو کردن ساعت را نوشته بود کرد و با تمام توان یک پس‌گردنی محکم به او زد. شاگرد که علت را جویا شد توضیح داد:

> پدرسگ من این همه محاسبات کرده‌ام تا به این دستاورد برسم، آن‌وقت تو به این شکل اشتباه به مردم توضیحش داده‌ای؟ من کی گفته‌ام ساعت گرینویچ عقب جلو می‌شود؟ من گفتم ساعت محلی. یعنی اینکه مثلا آن مثبت سه و نیم که در ایران به ساعت گرینویچ اضافه می‌شود تا ساعتش بدست بیاید، در بهار بشود مثبت چهار و نیم تا آن قضیه نانوایی حل شود. آن‌وقت توی گوساله برداشته‌ای به مردم گفته‌ای که گرینویچ را جابه‌جا کنند؟

شاگرد که سرش رو پائین گرفته بود، از اعماق دلش ابراز پشیمانی کرد و قول داد دیگه این اشتباه رو نکنه. سپس نامه جدیدی نوشت و به کل دنیا و مخصوصا برنامه‌نویس‌های برنامه‌های خدمات پرداختی این نامه جدید رو ایمیل کرد تا متوجه بشن ساعت عقب جلو نمیشه، فقط فاصله زمانیه که عقب جلو میشه.
